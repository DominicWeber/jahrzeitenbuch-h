# Klosterarchiv Klingental Urkunde 2339

Wir Schwester Margrath Meÿgerin bÿ den zÿtten Priorin und der Convent gemeinlichen des Closters Sant Marien zuͦ Clin-

gental ze minderen Basel Costenzer Bystumbs Tuͦnd kunt mengklichen und bekennen uns offen\[t]liche\[n] mit disem Brieff Nach

dem wilent Schwester Else von Mulhusen und Schwest\[er] gred Sengerin Conventschwester\[er]n des genange\[n] Closters Clinge\[n]tal

selige denen got gneͣdig sÿe Schwester Adelheitten von Telsperg drithalben gulden gelts ir leptag zuͦ rechtem lypgeding und

in lipgedings wise rechtes jerlichs zinses verordnet und beschickt habend die biß zuͦ end ir wile ze nutzen und ze niessen. Und

wenn sy nit me in libe noch leben sunder mit tode abgangen ist, daz dann solich gult von stund an an ir dryer Jarzÿt vallen

und gefallen sin sollen nach Innhalt des Jarzÿtbuͦchs das eigentlichen anzeigende. Da gereden und v\[er]sprechen wir die p\[ri]orin

und Convent davorgenan\[n]t fur uns und unser nachkom\[m]en bÿ uns\[er]n wirden und Eren in krafft dis briefs, der vorgena\[n]ten Sch-

wester Adelheiten von Telsperg sloich drithalben gulden geltz lipgedings, die zÿt irs lebens jerlichs wenn und zuͦ welcher

zÿt die gefallen uff ir gesumen und erforder\[e]n guͦtlich und fruntlich uffzerichten und bezalen in maßen ir die bißher gehandt-

reichet sind, alles erberlich und ungevarlich. Doch mit solicher vorbehaltu\[n]g wenn die selb schwester Adelheit von Tel-

sperg mit tode abgangen und nit me in lib noch leben ist, dz dann die v\[er]melten drithalben gulden gelts lipgedings irthalb

out tod und abe und an der vorgena\[n]ten Schwest\[er] Else vo\[n] Mulhusen und Schwester Gred Sengerin selige und ir Jarzÿt nach

besag des Jarzÿtbuͦchs ballen und gefallen und irden erben und nachkom\[m]en derenhalb nutzit furer pflichtig noch verbunden

sin sollen in dhein wise sinder dies verschribu\[n]g dannenthin krafftloß tod und ab von unwirden generd und argeliste hier inn

vermitten. Und des alles zuͦ warem urkunde haben wir die priorin und Convent davorgena\[n]t unser priorat und Convents

innsigel offenlich tuͦn hencken an disen brieff uns und unser nachkom\[m]en aller vorgeschribner dingen ze ubersagen. Der geben

ist uff Sannt Agathen tag der Jungfrowen des Jares als man zalt nach Cristi unsers lieben her\[r]en geburt Tusentvier-

hundert und in dem achtzigosten Jare.

Ita es attestor Ego Nicolaus Kuͦsch protho-

§§§§§ civitate Basilien\[sis] manu p\[ro]pria.